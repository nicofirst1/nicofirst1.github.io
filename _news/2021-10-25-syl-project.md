---
title: Save Your Life project
custom_id: syl_project
custom_url: https://gesvit.webnode.it/
tag: extracurriculars
image: ./assets/images/news/syl.jpg
---

Per ulteriori informazioni sulla prevenzione del tumore della mammella visita [il nostro sito ]( https://gesvit.webnode.it/).

######  Prevenzione prima della malattia
In Italia ogni anno vengono diagnosticati circa 55.000 nuovi casi di tumore della mammella, che rappresenta la più frequente diagnosi di neoplasia in tutta popolazione femminile, nella fascia di popolazione coperta dallo screening (50-69 anni), nella fascia di età successiva (oltre i 70 anni) e nelle donne più giovani con quasi 11.000 casi annui al di sotto dei 49 anni. In Italia, _una donna su otto_ viene colpita da questa malattia, ma negli ultimi trenta anni la sopravvivenza di questi pazienti è migliorata con circa 9 donne su 10 sopravvissute a 5 anni e circa 8 donne su 10 a 10 anni.


###### Il progetto
Oggi, insieme ai Club Roma Eur, Roma Romano, degli Studenti LGC, Roma Ovest e Roma Nord, abbiamo il piacere di ospitare il prof. Oreste Claudio Bonomo, per parlare di prevenzione al tumore al seno, ma soprattutto per scoprire come fare prevenzione e quali iniziative sono già state intraprese per far crescere la consapevolezza della popolazione su questo tema e aiutare tutta la comunità ad accedere più facilmente agli strumenti messi a disposizione dal sistema sanitario.

Si tratta, appunto, soltanto del primo atto di un progetto che continueremo a sviluppare nel corso dell'anno, grazie all'avvio di una campagna social e ad altre attività di service che ci vedranno coinvolti in prima persona. L'idea è che più siamo, più forte sarà la nostra voce e l'impatto che riusciremo ad avere, per questo ogni forma di collaborazione e partecipazione è non solo bene accetta, ma voluta.